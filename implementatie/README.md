# Implementaties

Sinds 2021 wordt in de oproep [_inhaalbeweging digitale collectiedata_](https://www.vlaanderen.be/cjm/nl/cultuur/cultureel-erfgoed/subsidies/projectsubsidies/projecten-inhaalbeweging-digitale-collectiedata) onder het luik “inzetten van collectiedata als open data en het zichtbaar maken/valoriseren van de collectie(data)” specifieke aandacht gevestigd op de implementatie van de uitwisselingsstandaard **OSLO-Cultureel Erfgoed**. Deze standaard kwam tot stand op initiatief van het departement Cultuur, Jeugd en Media en Digitaal Vlaanderen en werd vormgegeven door een werkgroep van experten op zowel cultureel als data vlak. Het heeft als opzet het verbinden van organisaties over de domeinen heen door het implementeren van gedeelde standaarden. Op die manier kan ook cultureel erfgoed data deel uitmaken van de **Vlaamse dataspace**, ofwel de verzameling van alle interoperabel gepubliceerde linked open data uit allerlei verschillende sectoren.
