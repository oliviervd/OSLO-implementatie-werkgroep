---
description: >-
  Antwerpse stedelijke musea aggregeren en integreren gebruik makend van
  semantische web technologie en gemeenschappelijke standaarden.
---

# Use Case

## Data

De Antwerpse erfgoed objecten zijn zeer divers en worden in meerdere collectiebeheersystemen bijgehouden: Adlib, Brocade Bibliotheek en Brocade Archief/Arches/ArchivesSpace. Beeldmaterieel en bijhorende metadata worden opgeslagen in een eigen Digital Asset Management Systeem. Dat maakt de ontsluiting en uitwisseling van collectiedata tussen de Antwerpse stedelijke musea (MAS, Rubenshuis, Red Star Line, Middelheim, Mayer van den Bergh, Plantin Moretus en Vleeshuis), de Erfgoedbibliotheek Hendrik Conscience en het Letterenhuis onmogelijk. Sommige musea (zoals Plantin Moretus) gebruiken drie collectiebeheersystemen tegelijkertijd (museum, bibliotheek, archief) en moeten dus via drie platformen hun collecties opzoeken.

Daarom werd er gekozen om intensief in te zetten op een aggregatieplatform - de datahub. Deze werd ontwikkeld om de data samen te brengen en te integreren gebruik makend van semantische web technologie en gemeenschappelijke standaarden zoals CIDOC CRM. Deze internationale ontologie werd binnen de erfgoedsector reeds 20 jaar geleden opgestart en is uitgegroeid tot de de-facto standaard binnen het domein van cultureel erfgoed. Met deze standaard is het mogelijk om erfgoed data van archieven, bibliotheken en musea met elkaar te verbinden.

Ze willen het bestaande model ook nog uitbreiden met een mapping die ook voor immaterieel erfgoed gebruikt kan worden. Ze bekijken of we op termijn ook onroerend erfgoed, en andere cultuurinformatie, via het dataplatform kunnen aanbieden.

## Verwachte hergebruik

Stap voor stap werden al deze bronnen geïntegreerd via één data platform waardoor de data gezamenlijk aangeboden en uitgewisseld kunnen worden aan de hand van web technologie, zoals via API’s en SPARQL queries. Deze kunnen door externe afnemers worden gebruikt om ontsluitingsplatformen zoals websites en apps te bouwen: we denken daarbij aan eerder brede erfgoed-websites met zoekfunctionaliteiten, maar ook aan specifieke thematische apps.

Gebruikers zullen zowel de eigen medewerkers van de erfgoedinstellingen zijn, omdat zij op deze manier over de bronsystemen heen kunnen zoeken, maar ook (professionele en amateur) onderzoekers en studenten. Ook toeristen kunnen gebruik maken van de (algemene) en (specifieke) websites en apps.

### Documentatie

Bezoek voor meer documentatie de [Doxify-pagina](https://antwerp-cultureel-erfgoed.digipolis.be/#/).
