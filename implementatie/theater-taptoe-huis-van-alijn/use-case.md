---
description: >-
  portaal obv. graaf: google style zoekinterface in oeuvre van Poppentheater
  Taptoe.
---

# Use Case

## Use-case OSLO

## Data

Het Huis van Alijn werkt aan een inhaalbeweging digitale collectiedata' (2022-2023) van haar deelcollectie ‘poppenspel’. De inhaalbeweging beoogt de (verdiepende) registratie, digitalisering en ontsluiting van deze deelcollectie, met aandacht voor de immaterieel erfgoedpraktijk die deze collectie documenteert. Het Huis van Alijn beschouwt deze collectie als referentiecollectie, die toelaat de geschiedenis, de evolutie en de tendensen in poppentheater in Vlaanderen vanaf de 20ste eeuw te schetsen, kaderen en documenteren. De collectie heeft niet als doel exhaustief te zijn. De gehele deelcollectie omvat momenteel 1909 records. 673 ervan kregen in het verleden al een basisregistratie. De overige 1236 zijn nieuwe records die in het kader van deze inhaalbeweging werden geregistreerd en gedigitaliseerd.

De specifieke dataset waar het Huis van Alijn en Meemoo in de werkgroep implementatie OSLO Erfgoeddata op focussen bestaat uit alle records uit deze poppenspelcollectie gelinkt aan Theater Taptoe. Theater Taptoe is een toonaangevend Gents poppen- en figurentheatergezelschap, opgericht door Luk De Bruyker in 1968 en actief tot in 2010. Van de 1909 collectiestukken met link poppenspel zijn 865 stukken van Theater Taptoe. Hetgeen het Huis van Alijn van Theater Taptoe bewaart, omvat het volgende:

* &#x20;211 objecten: poppen, figuren, decorstukken,…
* 229 documenten: affiches, ontwerptekeningen, folders,…
* 357 foto’s: digitale scans en digital born fotomateriaal
* 68 audiovisuele dragers (analoog en digitaal): opnames van voorstellingen, interviews en demonstraties speltechnieken.

Het Huis van Alijn is niet de enige instelling die materiaal bewaart van Theater Taptoe. Het organisatie archief en poppen uit sociaal-geëngageerde voorstellingen werd door Luk De Bruyker geschonken aan het AMSAB-ISG. Ook het TOPIC - Museo y Centro Internacional de la Marioneta de Tolosa in Spanje bewaart een deel van de collectie. Informatie over voorstellingen van Theater Taptoe is terug te vinden op de Kunstendatabank, een overzicht van makers, organisaties en podiumproducties. Wat betreft speltechnieken of internationale terminologie is de WEPA, World Encyclopaedia of Puppetry Arts, een belangrijke autoriteit.&#x20;



## Doelgroep

Met de implementatie van OSLO zou het Huis van Alijn zich willen richten op twee type gebruikers:

* Onderzoekers, geïnteresseerden of jonge theatermakers die een overzichtelijke en verrijkte dataset willen raadplegen en doorzoeken.
* Developers die aan de slag willen gaan met de ruwe data.

## Verwachte hergebruik

* Het oeuvre van Theater Taptoe, dat verspreid zit over verschillende instellingen, op een zichtbare plek samen te brengen voor raadpleging (of potentiële bruiklenen).
* Jonge makers in contact te brengen met het erfgoed en het verleden van poppen-en figurentheater en op die manier een erfgoedpraktijk een stimulans te geven.
* Het complexe web aan linken, netwerken, informele uitwisseling die in de collectie van Theater Taptoe te vinden is (linken tussen het creatieve proces en de uitvoering, contacten tussen personen en organisatie, inspiratie en immaterieel erfgoed) te ontsluiten en te visualiseren.
* Developers te laten experimenteren met een ruwe dataset.&#x20;
